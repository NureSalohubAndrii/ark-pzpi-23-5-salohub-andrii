МІНІСТЕРСТВО ОСВІТИ І НАУКИ УКРАЇНИ
ХАРКІВСЬКИЙ НАЦІОНАЛЬНИЙ УНІВЕРСИТЕТ РАДІОЕЛЕКТРОНІКИ


КАФЕДРА ПРОГРАМНОЇ ІНЖЕНЕРІЇ




Звіт
з лабораторної роботи № 1 з дисципліни
Аналіз та рефакторинг коду





Виконала:                                                                         Перевірив:
ст. гр. ПЗПІ-23-5                        				ст. викладач кафедри ПІ
Салогуб Андрій Сергійович 				          Сокорчук Ігор Петрович









Харків 2025


1 ІСТОРІЯ ЗМІН

№
Версія звіту
Опис змін та виправлень
1
0.1
Створено розділ “Історія змін”


      


2 ЗАВДАННЯ

     Розробити наступні розділи Vision & Scope документу:
- 1.1 Background (Передумови);
- 1.2 Business Opportunities (Бізнес-можливості);
- 2.1 Vision Statement (Окреслення концепції);
- 2.2 Major Features (Головна функціональність);
- 3.1 Scope of Initial Releases(Рамки первинного випуску);
- 3.2 Scope of Subsequent Releases(Рамки наступних випусків);
- 4.3 Operating Environment (Робоче середовище).



3 ОПИС ВИКОНАНОЇ РОБОТИ

     Розробка документації для проекту  розпочалася з аналізу предметної області та визначення основної мети системи. На початковому етапі було проведено дослідження існуючих рішень на ринку, включаючи вебсервіси та мобільні додатки, що дозволяють відстежувати історію автомобілів, а також модулі, які симулюють або збирають дані з IoT-пристроїв. Це дало змогу виділити ключові бізнес-можливості, визначити сильні та слабкі сторони аналогів і сформувати концепцію продукту.
     Наступним етапом стало формування документу Vision & Scope, де було описано призначення системи, її основні функціональні можливості та цільову аудиторію. У процесі роботи було виділено три основні компоненти системи: бекенд, вебінтерфейс і мобільний додаток, а також окремо розглянута симуляція IoT-даних, яка демонструє принципи збору та обробки інформації про стан автомобіля. Для кожного з компонентів визначено функціональні можливості, включно з авторизацією користувачів, перевіркою та додаванням даних про автомобілі, відображенням історії перевірок і симульованих IoT-показників.
     Під час підготовки документації враховувалися потреби користувачів та вимоги до робочого середовища, включно з забезпеченням доступності системи, надійності, продуктивності та цілісності даних. Було також визначено рамки первинного та наступних випусків, уточнено обсяг функціональності, що реалізується у першому релізі, і визначено пріоритети для подальшого розвитку системи. Вся робота виконувалася послідовно, починаючи з аналізу, визначення концепції, опису функціональних можливостей і закінчуючи формуванням вимог до робочого середовища та системи загалом.



4 ВИСНОВКИ

     У ході виконання роботи було розроблено та оформлено повний документ Vision & Scope для проекту. Було проведено аналіз предметної області та існуючих рішень на ринку, визначено цільову аудиторію та основні бізнес-можливості системи. Підготовлено розділи, що описують фон та концепцію проекту, конкурентні переваги, призначення системи та її основні функціональні можливості, включно з серверною частиною, веб- та мобільними інтерфейсами та симуляцією IoT-даних.
     Також окреслено рамки первинного та наступних випусків системи, визначено обсяг функціональності першого релізу та пріоритети для майбутніх релізів. Було визначено вимоги до робочого середовища з акцентом на доступність, надійність, продуктивність та цілісність даних. Документ створює основу для подальшого розвитку системи, масштабування та інтеграції нових функціональних модулів у наступних етапах проекту.



5 ВИКОРИСТАНІ ДЖЕРЕЛА

     1. Vision and Scope: Uk-v2. Харків: Харківський національний університет радіоелектроніки, 2024. URL: https://dl.nure.ua/pluginfile.php/1138788/mod_resource/content/1/Vision_and_Scope_uk-v2.pdf
     2. carVertical. Перевірка історії автомобіля. URL: https://www.carvertical.com/ua
     3. AutoCheck. Vehicle History Reports. URL: https://www.autocheck.com/vehiclehistory/
     4. CARFAX Europe. Vehicle History Reports. URL: https://www.carfax.eu/



ДОДАТОК А
Відеозапис

Відеозапис презентації результатів лабораторної роботи:
https://youtu.be/6tQ0wDttbRA

Хронологічний опис відеозапису:
00:10 - Представлення 
00:12 - 1.1 Передумова 
01:01 - 1.2 Бізнес можливості 
02:45 - 2.1 Окреслення концепції 
03:35 - 2.2 Головна фунціональність 
05:05 - 3.1 Рамки первинного випуску 
05:56 - 3.2 Рамки наступних релізів 
06:43 - 4.3 Робоче середовище



ДОДАТОК Б

1.1 Передумова
     Сучасний автомобільний ринок активно розвивається, і все частіше покупці стикаються з проблемою недостовірної або прихованої інформації про технічний стан автомобіля, його пробіг, попередніх власників чи участь у ДТП. Наявність таких ризиків ускладнює процес купівлі транспортного засобу та може призвести до значних фінансових втрат при покупці.
     Програмна система для відстеження історії автомобілів створюється з метою забезпечення прозорості на ринку вживаних автомобілів. Вона дозволить користувачам отримувати достовірні дані про минуле та історію транспортного засобу.
     Основна ідея полягає у створенні єдиної централізованої платформи, що забезпечить швидкий доступ до історії автомобіля за допомогою його VIN-коду. Такий підхід сприятиме підвищенню довіри між продавцем і покупцем, а також зниженню кількості шахрайських операцій на вторинному ринку.

1.2 Бізнес-можливості
     Ринок перевірки історії автомобілів є динамічно зростаючим через збільшення попиту на вживані транспортні засоби та необхідність гарантувати покупцям достовірність інформації. З кожним роком зростає кількість шахрайських схем, пов’язаних із підробкою пробігу, зміною VIN-кодів, прихованими ДТП чи невиплаченими кредитами. Це створює значну потребу у надійному сервісі, який би забезпечував повну та актуальну інформацію про технічний та юридичний стан автомобіля.
     На ринку вже існує низка сервісів, що надають подібні послуги, зокрема:
- CarVertical – міжнародна платформа, яка на основі блокчейну збирає дані про пробіг, аварії, сервісні записи тощо. Має широкий охоплення, але не інтегрована з IoT-пристроями та не забезпечує актуальні дані про поточний стан автомобіля, а також має досить високу ціну за використання.
- AutoCheck – американський сервіс, який пропонує звіти про історію авто на основі баз страхових компаній. Система закрита для користувачів за межами США і не має власних мобільних рішень.
- CARFAX – найвідоміший світовий аналог, що надає інформацію з офіційних джерел і сервісних центрів. Однак його використання в Україні та країнах Східної Європи обмежене, а звіти є дорогими для звичайних користувачів.
     Розроблювана система матиме низку конкурентних переваг:	
- Інтеграція з IoT-пристроями: можливість отримувати реальні дані про стан автомобіля у режимі реального часу.
- Кросплатформеність: наявність як вебверсії, так і мобільного додатка робить систему зручною для користувачів з різних пристроїв.
- Доступна ціна: можливість перевірки базової інформації безкоштовно або за мінімальну плату, що робить продукт привабливим для широкої аудиторії.
     Для базової версії передбачається проста модель доходу, яка не потребує складної інфраструктури:
- Безкоштовна перевірка базових даних (наприклад, технічні характеристики, рік, модель).
- Платна розширена перевірка — невелика одноразова оплата для отримання додаткової інформації (наприклад, попередні власники, можливі ДТП, сервісна історія).
     Цільовим ринком є ринок вживаних автомобілів в Україні та ЄС, який демонструє стабільне зростання. З огляду на цифровізацію транспорту та розвиток IoT-рішень, проєкт має потенціал масштабування, та стати непоганим інструментом для контролю прозорості автомобільного ринку.

2.1 Окреслення концепції
     Система покликана мінімізувати ризики придбання несправних або «проблемних» авто, а також підвищити рівень прозорості на автомобільному ринку. Завдяки інтеграції з IoT-модулями, що фіксують ключові технічні параметри (пробіг, рівень палива, вологість у салоні, стан акумулятора, геолокацію та інші показники), користувач отримує об’єктивну та перевірену інформацію без необхідності покладатися лише на дані продавця.
     Програмний продукт орієнтований на широку аудиторію — від приватних покупців і власників автомобілів до компаній, що займаються автодіагностикою, техоглядом або продажем уживаних транспортних засобів. У перспективі система також може використовуватися як основа для створення національної бази даних технічного стану автомобілів.
     Таким чином, бачення проєкту полягає у створенні надійної платформи, що поєднує цифрову аналітику з реальними технічними показниками, забезпечуючи прозорість, безпеку та довіру у сфері автомобільних перевірок.
	
2.2 Головна функціональність
     Програмна система для відстеження історії автомобілів включатиме такі основні функціональні компоненти:
1. Користувацький модуль
• MF-1. Реєстрація та авторизація користувачів. Підтримка входу через email+пароль (JWT токени) та через Google-акаунт.
• MF-2. Профіль користувача. Перегляд особистих даних, історії перевірок, власних автомобілів і налаштувань акаунта.
2. Модуль перевірки історії автомобіля
• MF-3. Перевірка за VIN-кодом. Система приймає запит із VIN-кодом, обробляє його та формує звіт із базовими характеристиками авто, інформацією про попередніх власників, пробіг, можливі ДТП.
• MF-4. Звіти та історія перевірок. Користувач може переглядати раніше здійснені перевірки та експортувати короткі звіти.
3. Модуль управління автомобілями
• MF-5. Додавання автомобіля до системи. Можливість створювати записи про авто із зазначенням марки, моделі, року випуску, пробігу, стану тощо.
• MF-6. Редагування та видалення даних. Адміністратор або власник запису може змінювати інформацію чи видаляти записи, забезпечуючи актуальність бази.
4. IoT-підсистема (симуляція)
• MF-7. Збір технічних даних. Симуляція роботи сенсорів автомобіля, які генерують показники:
o пробіг;
o рівень палива;
o рівень вологості у салоні;
o стан акумулятора.
• MF-8. Відображення даних у реальному часі.
Показники зберігаються в базі PostgreSQL і можуть бути отримані через API для подальшого відображення на веб- чи мобільному інтерфейсі.
5. Адміністративна панель
• MF-9. Управління користувачами. Адміністратор може переглядати список користувачів та блокувати облікові.
• MF-10. Модерація контенту. Можливість перевіряти, підтверджувати або видаляти недостовірні записи про автомобілі.
• MF-11. Системна аналітика. Відображення статистики: кількість перевірок, активність користувачів, кількість доданих автомобілів, запити до API.

3.1 Рамки первинного випуску
     Початковий випуск системи передбачає реалізацію базової серверної (бекенд) частини та інтеграцію з IoT-пристроями, що забезпечують автоматичний збір і обробку даних про транспортні засоби.
Основна функціональність першого релізу включає:
• Розробку бекенд-сервісу з можливістю приймання, збереження та обробки даних, отриманих від IoT-модулів.
• Інтеграцію з IoT-пристроями, які передають такі параметри автомобіля:
o пробіг;
o рівень палива;
o рівень вологості в салоні (для виявлення ознак затоплення);
o напруга акумулятора;
o геолокація та швидкість руху;
• Обробку та зберігання даних у централізованій базі даних з можливістю подальшого аналітичного використання.
• Реалізацію базової бізнес-логіки, пов’язаної з прийманням запитів, перевіркою цілісності даних, фіксацією технічних параметрів транспортних засобів і створенням профілів авто.
• API-інтерфейс для взаємодії з майбутніми компонентами системи (вебсайт, мобільний додаток, адмінпанель).
Система в межах першого релізу функціонує у вигляді серверного рішення, розміщеного на віддаленому хмарному середовищі. Основна взаємодія з нею відбувається через API-запити, а не графічний інтерфейс.

3.2 Рамки наступних випусків
     У наступних випусках передбачається розширення функціональності системи за рахунок розробки клієнтських інтерфейсів і впровадження додаткових адміністративних можливостей. Планується створення вебпорталу, що забезпечуватиме користувачам доступ до інформації про автомобілі, історію перевірок, технічні параметри та аналітичні звіти. Паралельно буде розроблено мобільний додаток, який надаватиме зручний доступ до даних у режимі реального часу, push-сповіщення про зміни параметрів автомобіля та можливість сканування VIN-коду за допомогою камери пристрою.
     Особлива увага буде приділена створенню адміністративної панелі, яка дозволить керувати користувачами, контролювати права доступу, переглядати та обробляти дані, отримані від IoT-пристроїв, а також здійснювати моніторинг роботи системи та її компонентів. У межах цього етапу передбачається впровадження механізмів локалізації для підтримки кількох мов інтерфейсу, а також систем безпеки, спрямованих на захист персональних даних користувачів.
     Подальші релізи також включатимуть вдосконалення бізнес-логіки системи, зокрема впровадження модулів аналітики для оцінки технічного стану автомобіля на основі зібраних показників. Крім того, планується інтеграція із зовнішніми базами даних, які містять історію обслуговування транспортних засобів, та розширення IoT-функціоналу для підтримки додаткових сенсорів, що можуть визначати параметри навколишнього середовища, рівень вібрації або якість повітря в салоні автомобіля.
	
4.3 Робоче середовище
     Розробка програмної системи буде здійснюватися із використанням сучасних технологій вебта мобільної розробки. Основна мова програмування — TypeScript, що забезпечує надійність і передбачуваність коду.
     Серверна частина буде реалізована на платформі Node.js з використанням фреймворку Express, який дозволить ефективно обробляти запити користувачів і забезпечить взаємодію з базою даних. В якості СУБД буде використано PostgreSQL, а для зручної роботи з нею застосовуватиметься Drizzle ORM, що спростить створення запитів і підвищить узгодженість структури даних.
     Клієнтська частина розроблятиметься за допомогою React, що дозволить створити зручний та адаптивний інтерфейс користувача. Для мобільної версії системи планується використання React Native, який забезпечить кросплатформну роботу на Android і iOS.
     Деплой серверної частини виконуватиметься на платформі Render, а вебінтерфейс розміщуватиметься на Vercel. Таке рішення дозволить швидко оновлювати додаток, забезпечуючи стабільну роботу та простоту розгортання.
     Розробка системи здійснюватиметься в середовищі Nvim із використанням системи контролю версій Git. Це дасть змогу зручно керувати кодом, відстежувати зміни та організовувати спільну роботу над проєктом.
     Система повинна забезпечувати стабільну роботу та достатню швидкодію для одночасної обробки запитів кількох користувачів. Вона буде доступна через веббраузер або мобільний додаток, а всі дані передаватимуться захищеним каналом за допомогою HTTPS.
     Щодо основних вимог, то система повинна бути доступною, надійною і забезпечувати цілісність даних. Доступність передбачатиме можливість безперешкодної роботи користувачів у будь-який момент, коли сервер запущено. Надійність досягатиметься за рахунок використання стабільних технологій та регулярного резервного збереження даних під час розробки. Продуктивність має бути достатньою для швидкої відповіді системи на основні запити, а цілісність даних гарантуватиметься за допомогою обмежень і транзакцій у PostgreSQL.
     



1



